+++
title = "Palvelutasosopimus"
url = "ehdot/palvelutasosopimus"
description = "Palvelutasosopimus kuvaa Visioston palvelutasositoumukset sen palveluille."
[params]
hyphenation = "Palvelutaso&shy;sopimus"
+++

_Voimassa 1. toukokuuta 2024 alkaen._

## 1. Palvelutasositoumus

Visiosto takaa asiakkaalle niiden palveluiden ja palveluiden osien osalta, jotka
kuuluvat palvelutasosopimuksen piiriin, seuraavat saatavuudet kuukausittain:

{{< scroll >}}

| Tuotteen palvelutaso | Kuukausittain palvelutasositoumus |
| :------------------- | --------------------------------: |
| Taso 1               |                      99,95&nbsp;% |
| Taso 2               |                       99,9&nbsp;% |
| Taso 3               |                       99,5&nbsp;% |

{{< /scroll >}}

Mikäli palvelu kuuluu palvelutasosopimuksen piiriin, siitä sovitaan tilauksessa
tai se ilmoitetaan palvelun kuvauksessa. Samalla ilmoitetaan sovellettava
palvelutaso. Muihin palveluihin ei sovelleta palvelutasositoumusta.
Palvelutasositoumuksen jakso on aina kalenterikuukausi.

## 2. Hyvitykset

**2.1. Oikeus hyvitykseen**. Saadakseen hyvityksen Visioston täyttämättä
jääneestä palvelutasositoumuksesta, asiakkaan on lähetettävä Visiostolle
asiakassopimuksen kohdan 19.3(c) ohjeiden mukaisesti pyyntö hyvityksestä
14&nbsp;päivän kuluessa sen kalenterikuukauden lopusta, jonka aikana epäilty
vika ilmeni. Asiakkaan on yksilöitävä vika tarkasti, kerrottava kaikki siihen
liittyvät tiedossa olevat yksityiskohdat, kerrottava vian ajankohta
mahdollisimman tarkasti ja tarvittaessa toimitettava muut Visioston pyytämät
tiedot ja asiakirjat. Visioston seurantajärjestelmä ja infrastruktuurin lokit
ovat ainoa lähde lopullista hyvitystä määritettäessä.

**2.2. Hyvityksen myöntäminen**. Jos Visiosto vahvistaa, että
palvelutasositoumus ei ole täyttynyt, Visiosto myöntää asiakkaalle kappaleen 3
mukaan lasketun hyvityksen. Hyvitys myönnetään sitä palvelua koskevaan tulevaan
maksuun, jonka palvelutasositoumus ei täyttynyt, ja hyvityksen myöntäminen
edellyttää, että kaikki asiakkaan aiemmat maksut on suoritettu kokonaisuudessaan
eikä asiakkaalla ole erääntyneitä maksuja tai palveluita koskevia riitoja.
Käyttämättömiä hyvityksiä ei makseta asiakkaalle rahana tai palauteta muussa
muodossa. Hyvityksiä ei voi siirtää toiseen palveluun tai käyttää muussa
muodossa. Laskuun sovellettava enimmäishyvitys ei voi ylittää sataa prosenttia
sovellettavan palvelun sen tilausjakson hinnasta, johon hyvitystä sovelletaan.

**2.3. Poikkeukset**. Hyvityksiä ei myönnetä asiakkaalle, jos asiakas ei noudata
palvelun ehtoja tai Visioston antamia ohjeita. Hyvitystä ei myöskään myönnetä
palveluihin tai tuotteisiin, joita Visiosto ei ole tarjonnut.
Palvelutasositoumukseen ei sisälly sitoumuksen täyttämättä jäämistä, jos se
johtuu (a)&nbsp;asiakkaan palveluiden käytöstä sopimuksen vastaisella tavalla,
(b)&nbsp;ylivoimaisesta esteestä tai muusta Visioston kohtuullisten
vaikutusmahdollisuuksien ulkopuolella olevasta esteestä, kuten
internetyhteydestä ja siihen liittyvistä ongelmista, (c)&nbsp;asiakkaan
laitteista, ohjelmistoista, verkkoyhteydestä tai muusta asiakkaan
infrastruktuurista, (d)&nbsp;asiakkaan tiedoista, (e)&nbsp;kolmannen osapuolen
tuotteista, (f)&nbsp;asiakkaan tilaamista suoritettavista palveluista, joiden
suorittaminen aiheuttaa katkoja palveluun tai (g)&nbsp;rutiininomaisesta
suunnitellusta huollosta ja Visioston suorittamasta kohtuullisesta
kiireellisestä huollosta. Palvelutasosopimusta ei sovelleta (h)&nbsp;erillisiin,
kokeiluun ja testaukseen tarkoitettuihin verkkopalveluihin eikä ilmais-&nbsp;ja
esikatselupalveluihin eikä (i)&nbsp;palveluihin ja tuotteisiin, joiden ei ole
palvelun kuvauksessa mainittu sisältyvän palvelutasosopimukseen.
Palvelutasosopimusta ei myöskään sovelleta, jos Visiosto on ilmoittanut
asiakkaalle, ettei sen nykyinen palvelu täytä sille tarkoitettuja vaatimuksia,
eikä asiakas päivitä palvelua sopivaan.

**2.4. Rajoitus**. Nämä hyvitykset ovat asiakkaan ainoat mahdolliset korvaukset,
jos Visiosto ei täytä palvelutasositoumuksia.

## 3. Hyvityksen määrä

**3.1. Taso 1**.

{{< scroll >}}

| Kuukauden toteutunut palvelutaso              |   Hyvitys |
| :-------------------------------------------- | --------: |
| Alle 99,95&nbsp;% mutta vähintään 99,9&nbsp;% |  5&nbsp;% |
| Alle 99,9&nbsp;% mutta vähintään 99&nbsp;%    | 10&nbsp;% |
| Alle 99&nbsp;% mutta vähintään 95&nbsp;%      | 20&nbsp;% |
| Alle 95&nbsp;%                                | 50&nbsp;% |

{{< /scroll >}}

**3.2. Taso 2**.

{{< scroll >}}

| Kuukauden toteutunut palvelutaso           |   Hyvitys |
| :----------------------------------------- | --------: |
| Alle 99,9&nbsp;% mutta vähintään 99&nbsp;% |  5&nbsp;% |
| Alle 99&nbsp;% mutta vähintään 95&nbsp;%   | 15&nbsp;% |
| Alle 95&nbsp;%                             | 50&nbsp;% |

{{< /scroll >}}

**3.3. Taso 3**.

{{< scroll >}}

| Kuukauden toteutunut palvelutaso           |   Hyvitys |
| :----------------------------------------- | --------: |
| Alle 99,5&nbsp;% mutta vähintään 99&nbsp;% |  5&nbsp;% |
| Alle 99&nbsp;% mutta vähintään 95&nbsp;%   | 15&nbsp;% |
| Alle 95&nbsp;%                             | 50&nbsp;% |

{{< /scroll >}}

**3.4. Palvelutason laskeminen**. Taulukoissa ilmoitettu kuukausittainen
palvelutaso lasketaan vähentämällä sadasta prosentista häiriöminuuttien
prosenttiosuus kyseisen kuukauden kokonaisminuuttimäärästä. Tämä laskelma
tehdään jokaiselle palvelulle erikseen. Palvelutason kalenterikuukausi
määritellään koordinoidun yleisajan nollapisteen mukaan.

Esimerkkilaskelma:

- 30-päiväisessä kuukaudessa on 43200 minuuttia.
- Kuukauden aikana on 90 häiriöminuuttia.
- Häiriöminuuttien prosenttiosuus on tällöin 0,208333&nbsp;%.
- 100&nbsp;%&nbsp;-&nbsp;0,208333&nbsp;% tarkoittaa 99,791667&nbsp;%:n
  toteutunutta palvelutasoa.
- Palvelun seuraavaan lähetettävään laskuun tehdään kyseessä olevan palvelun
  osalta hyvitys seuraavasti:
  - Tason 1 palvelun osalta taso on alle 99,9&nbsp;% mutta vähintään 99&nbsp;%,
    joten hyvitys on 10&nbsp;%.
  - Tason 2 palvelun osalta taso on alle 99,9&nbsp;% mutta vähintään 99&nbsp;%,
    joten hyvitys on 5&nbsp;%.
  - Tason 3 palvelun palvelutaso on ollut yli 99,5&nbsp;%, joten siihen ei
    myönnetä hyvitystä.

## 4. Määritelmät

Jollei toisin määritellä, tässä palvelutasosopimuksessa käytetään samoja
määritelmiä kuin Visioston asiakassopimuksessa.

_Häiriöminuutti_ syntyy, kun palvelun virhetaso tietyn minuutin aikana on yli
10&nbsp;%.

_Virhetaso_ tarkoittaa tietyn yhden minuutin asiakkaan palveluun tai palvelun
osaan, johon palvelutasosopimusta sovelletaan, tehtyjen pyyntöjen osuus, joka
johtaa virheeseen tai aiheuttaa virheen, palveluun tai palvelun osaan
kohdistuneiden pyyntöjen kokonaismäärästä tuon minuutin aikana. Virheeksi
katsotaan tilanne, jossa loppukäyttäjä tekee palvelimelle pätevän pyynnön ja
palvelin ei joko anna vastausta tai antaa vastauksen HTTP-tilakoodilla 500
(Internal Server Error).
