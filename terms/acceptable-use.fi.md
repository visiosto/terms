+++
title = "Ohje palveluiden hyväksyttävään käyttöön"
url = "ehdot/hyvaksyttava-kaytto"
description = "Ohje palveluiden hyväksyttävään käyttöön kuvaa sitä, miten Visioston palveluita saa käyttää."
+++

_Voimassa 1. toukokuuta 2024 alkaen._

Visioston tavoitteena on rakentaa sujuvaa, vastuullista ja turvallista verkkoa
ja viestintää. Tätä varten meidän on varmistettava palveluidemme nopea, helppo
ja häiriötön toiminta. Jotta tämä onnistuisi, tarvitsemme apua myös teiltä,
asiakkailtamme. Siksi et saa väärinkäyttää palveluitamme.

Olemme luoneet tämän ohjeen palveluiden hyväksyttävään käyttöön, jotta voimme
määritellä, mitä tarkoitamme väärinkäytöllä, ja jotta voimme tunnistaa
väärinkäytön ja reagoida siihen. Tämän ohjeen nojalla meillä on oikeus ryhtyä
toimenpiteisiin, jos havaitsemme ohjeen hengen vastaista, paheksuttavaa
sisältöä, vaikkei se olisikaan ohjeen kirjaimen mukaan kiellettyä. Toisin
sanottuna jos toimit tavalla, jota ei ole kirjaimellisesti kielletty tässä
ohjeessa mutta joka vaikuttaa tämän ohjeen vastaiselta, voimme ryhtyä toimiin.

Sana _palvelu_ viittaa tässä ohjeessa paitsi asiakassopimuksen palveluihin myös
kaikkiin Visioston ylläpitämiin verkkosivustoihin ja palveluihin.

Käytä maalaisjärkeä. Oikeudelliset yksityiskohdat on lueteltu sivun alaosassa.

**Emme salli seuraavaa:**

## Häirintä

- Järjestelmiemme toiminnan tai turvallisuuden vaarantaminen. Tähän sisältyy
  esimerkiksi palvelumme tai niitä ylläpitävän järjestämän tai niiden käyttämän
  verkon haavoittuvuuden tutkiminen tai kokeileminen. Tämä kielto ei koske
  Visioston sallimia turvallisuusselvityksiä.
- Palveluiden peukalointi, takaisin kääntäminen tai hakkerointi, niiden turva-
  tai varmennusmenetelmien kiertäminen tai yritys päästä luvatta palveluihin tai
  tietoihin tai niihin liittyviin verkkoihin tai järjestelmiin.
- Palveluiden tai niihin liittyvien järjestelmien, verkkojen tai tietojen
  muuttaminen tai poistaminen käytöstä tai niiden eheyden tai suorituskyvyn
  vaarantaminen.
- Palveluihin tulevien tai palveluista tulevien salattujen lähetysten
  purkaminen.
- Infrastruktuurimme ylikuormittaminen tai sen yrittäminen rasittamalla
  järjestelmiämme kohtuuttoman suurella kuormituksella, joka kuluttaa
  poikkeuksellisen paljon resursseja (esimerkiksi suorittimen kapasiteettia,
  muistia kaistanleveyttä tai muuta vastaavaa), esimerkiksi:
  - Käyttämällä ”botteja” tai muita vastaavia automaattisia järjestelmiä, jotka
    lähettävät palvelimelle enemmän pyyntöjä kuin ihminen voisi lähettää
    kohtuudella samassa ajassa selainta käyttäen.
  - Ylittämällä kohtuuttomasti palvelulle sen ehdoissa asetetut käytön rajat.
  - Käyttämällä kohtuuttoman paljon tallennustilaa sellaiselle sisällölle, johon
    palvelua ei ole tarkoitettu.

## Väärinkäytökset

- Tarkoituksellinen harhaanjohtaminen, esimerkiksi tekeytyminen toiseksi
  ihmiseksi tai organisaatioksi, tietojenkalastelu tai valheellinen viittaus
  yhteistyöhön Visioston tai kolmannen osapuolen kanssa.
- Palveluiden käyttäminen toisen yksityisyyden loukkaamiseen, mukaan lukien
  muiden yksityisten tai luottamuksellisten tietojen julkaiseminen tai
  lähettäminen luvatta tai henkilötietojen kerääminen palveluistamme.
- Palveluiden käyttäminen vainoamiseen, häirintään, kiusaamiseen tai uhkailuun.
- Palveluiden käyttäminen laittomien tarkoitusten edistämiseen tai
  lainvastaisesti.
- Palveluiden osien käyttäminen tai hakeminen muuten kuin julkisesti tuetuilla
  käyttöliittymillä.

## Epäasiallinen viestintä

- Palveluiden käyttäminen ketjuviestien tai roskapostin tuottamiseen tai
  lähettämiseen.
- Visioston tai sen yhteistyökumppanien, edustajien tai emo- tai tytäryhtiöiden
  halventaminen.

## Epäasiallinen sisältö

- Sellaisen sisällön jakaminen, lähettäminen, lataaminen tai muu tarjoaminen
  palveluiden avulla,
  - Joka loukkaa Visioston tai kolmannen osapuolen aineetonta oikeutta tai muuta
    oikeutta.
  - Jota sinulla ei ole oikeutta käyttää, esittää tai lähettää.
  - Joka on valheellista, harhaanjohtavaa, petollista, laitonta, epäasiallista,
    herjaavaa, kunniaa loukkaavaa, uhkaavaa, vahingollista, pornografista,
    häiritsevää tai vihamielistä.
  - Joka kuvaa tai edistää väkivaltaista, laitonta, vahingollista tai
    vaarallista toimintaa tai kannustaa tai rohkaisee sellaiseen.
  - Joka hyökkää toista vastaan iän, alkuperän, kansalaisuuden, kielen,
    uskonnon, vakaumuksen, perhesuhteiden, terveydentilan, vammaisuuden,
    seksuaalisen suuntautumisen tai muun henkilöön liittyvän syyn perusteella.
  - Joka sisältää viruksia, botteja, matoja, haittaohjelmia, komentosarjoja tai
    muuta vastaavaa.
  - Joka on tarkoitettu muita vastaan kiihottavaksi.
  - Joka voi muuten aiheuttaa loukkaantumisia tai vahinkoa tai luo riskin tästä
    Visiosto, käyttäjille, loppukäyttäjille tai kolmannelle osapuolelle.
  - Joka on aiemmin poistettu tämän ohjeen tai sopimuksen rikkomuksen vuoksi.

Visioston asiakassopimuksessa annetuilla termeillä on samat merkitykset tässä
ohjeessa. Kaikella _sisällöllä_ näissä ohjeissa tarkoitetaan (1)&nbsp;kaikkea
sisältöä, jonka luot tai jaat palveluiden avulla tai jonka lataat, lähetät tai
millään muulla tavalla toimitat palveluihin, ja (2)&nbsp;kaikkea sisältöä,
tietoa ja materiaalia, jonka toimitat Visiostolle tai käytät palveluiden
yhteydessä. Tässä sisältö sisältää myös kaiken käyttäjien ja loppukäyttäjien
toimittaman sisällön.

Visiostolla on oikeus tulkita tätä ohjetta ja päättää toimiin ryhtymisestä (tai
siitä, että se ei ryhdy toimiin) oman harkintansa mukaan. Vaikuttamatta muihin
keinoihin, joita Visiostolla on käytössään, Visiosto voi poistaa pysyvästi tai
tilapäisesti sisältöä, estää pääsyn sisältöön tai lopettaa tai keskeyttää
asiakkaan oikeuden käyttää palveluita ilman ennakkoilmoitusta, jos Visiosto
harkintansa mukaan katsoo, että asiakas on rikkonut tätä ohjetta. Sitoudut
toimimaan yhteistyössä kanssamme rikkomusten tutkimiseksi ja korjaamiseksi.
